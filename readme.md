Порівняння ефективності жадібного алгоритму та алгоритму динамічного програмування для видачі решти
Вступ
Для розв'язання задачі видачі решти покупцеві, було порівняно два підходи: жадібний алгоритм та алгоритм динамічного програмування. Основна мета полягала в тому, щоб визначити, який із цих методів забезпечує більшу ефективність, як у плані кількості використаних монет, так і щодо часу виконання.

Жадібний алгоритм
Жадібний алгоритм працює за принципом вибору найбільшого доступного номіналу монети на кожному етапі, поки не буде сформована вся сума. Це дуже швидкий алгоритм із часом виконання (O(n)), де (n) — кількість монетних номіналів. Він не завжди гарантує мінімальну кількість монет, але для системи монет України та подібних структурованих систем він працює ідеально.

Алгоритм динамічного програмування
Алгоритм динамічного програмування використовує підхід, при якому для кожної можливої суми визначається мінімальна кількість монет, необхідна для її досягнення. Це забезпечує оптимальний результат, навіть якщо набір номіналів монет не підходить для жадібного алгоритму. Час виконання цього алгоритму — (O(n \times k)), де (n) — кількість монетних номіналів, а (k) — сума, яку потрібно видати.

Результати тестування
Усі тести показали, що жадібний алгоритм і алгоритм динамічного програмування видають однакову кількість монет для системи монет України. Проте, час виконання алгоритму динамічного програмування значно більший, особливо для великих сум.

Результати тестування (набір монет: 1, 2, 5, 10, 25, 50):

КМ — кількість монет, ЧВ — час виконання.

|Сума	  |КМ "Жадібний"	|КМ "ДП"	|ЧВ "Жадібний"	|ЧВ "ДП"      |
| 58      | 4	            | 4	        | 0.000005 сек	| 0.000229 сек|
| 100  	  | 2	            | 2	        | 0.000005 сек	| 0.000363 сек|
| 947	  | 22	            | 22 	    | 0.000005 сек	| 0.003739 сек| 
| 1000	  | 20	            | 20	    | 0.000005 сек	| 0.004115 сек|
| 2846	  | 60	            | 60	    | 0.000008 сек	| 0.011093 сек|
| 10000	  | 200	            | 200	    | 0.000007 сек	| 0.035076 сек|
| 62913	  | 1261	        | 1261	    | 0.000007 сек	| 0.197481 сек|
| 100000  | 2000	        | 2000	    | 0.000007 сек	| 0.270262 сек|
| 1000000 | 20000	        | 20000	    | 0.000007 сек	| 2.502909 сек|

Розбіжності між алгоритмами на інших наборах монет
Для демонстрації відмінностей між жадібним алгоритмом та алгоритмом динамічного програмування з початкового набору монет було виделоно монету номіналом 5 копійок (новий набір: 1, 2, 10, 25, 50). Це створило ситуацію, де жадібний алгоритм не завжди забезпечує мінімальну кількість монет.

Розбіжності для суми 100: Жадібний алгоритм використовує інші номінали, що призводить до того, що у знайдених ним рішеннях використовується більше монет, ніж у рішеннях алгоритму динамічного програмування. Для сум до 100 з набором монет [1, 2, 10, 25, 50] було виявлено 12 розбіжностей для таких значень: 30, 32, 34, 40, 42, 44, 80, 82, 84, 90, 92, 94. Для всіх перерахованих сум результати жадібного алгоритму були на 1 монету більше, ніж у алгоритму динамічного програмування.

Ці суми є прикладами, де жадібний підхід виявляється менш ефективним у порівнянні з динамічним програмуванням, оскільки не бере до уваги можливість комбінування інших монет для досягнення більш оптимального результату.

Висновки
Жадібний алгоритм:
Переваги: Жадібний алгоритм є надзвичайно швидким і добре працює для структурованих систем монет, таких як монетна система України. Він забезпечує правильне рішення з мінімальною кількістю монет у більшості випадків.
Недоліки: Для систем, де номінали монет мають складніші співвідношення, жадібний алгоритм може не гарантувати мінімальну кількість монет.
Алгоритм динамічного програмування:
Переваги: Алгоритм гарантує мінімальну кількість монет для будь-якої системи номіналів. Він є універсальним і надійним.
Недоліки: Час виконання значно більший, особливо для великих сум. Це робить його менш придатним для задач, де потрібні швидкі обчислення.
Продуктивність:
Для малих і середніх сум (до кількох тисяч), різниця у часі виконання між алгоритмами не є значною, але для великих сум динамічний підхід може бути неприйнятним через суттєві затримки (якщо не застосовувати методи оптимізації, наприклад, такі як кешування).
Жадібний алгоритм є оптимальним вибором для задач, де швидкість важлива, а набір номіналів монет дозволяє використовувати цей підхід ефективно.
Розбіжності на інших наборах монет:
Як демонструють результати для зміненого набору монет, жадібний алгоритм не завжди забезпечує оптимальний результат. Це може мати наслідки для систем, де потрібно видавати решту з незвичними наборами номіналів.
Таким чином, жадібний алгоритм краще підходить для повсякденних завдань у структурованих системах, тоді як алгоритм динамічного програмування можна використовувати у випадках, коли важлива точність і мінімальна кількість монет, але не швидкість.